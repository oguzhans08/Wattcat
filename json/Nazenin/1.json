[
    {
        "notBasligi" : "",
        "notIcerik" : "Karanlıkta üç kapı vardı, ne açık, ne de kapalı. Biri açılınca, ikisi kapandı. Sonra bir başka kapalı kapı açıldı, açık bu kez de açık olan çarpıp kapandı. Camların titrediği bir evde tüm mobilyalar yalnız kaldı. Çocuk ağladı ağlamasına ama ağzını çok ama çok sıkı kapattı. Topuklu ayakkabıyı, inci kolyeyi severdi, bir de rujun kırmızısını. Giymiş, takınmış ve sürmüştü. Deodorantı eline alıp bir kaç şarkı söylüyordu. Söyleyince de annesi içeriye girip onu dövüyordu. Dövmese babası öldürürdü ki çocuk da annesi kadar babasından nefret ediyordu. Baba, annesini aldatıyor ve dövüyordu. Annesi de onu dövüyordu. Böylece tüm dünya bir olup çocuğa ihanet ediyordu. Hiç sevilmiyor ama çok seviyordu. Üvey ya da öz, neyse o olmak istiyordu. Topuklu ayakkabıya arzu duydu. Onun için yazar oldu. Bir kitap içine sığdıracaktı beyninde dans eden tüm gerçeklikleri. Duvarlara yazıyordu. Büyüyor ve adam olamıyorsa onun bunda suçu yoktu. O her şey olmak istiyordu. Kendi kendinin sahibi olmak, özgürce nefes almaktı çabası. Duvarlara yazıyordu. Büyüyor ve hiçbir şey olamıyordu. Ansızın geçmişini her şeyden sorumlu tuttu. Pencere perdelerine benzin döktü. Artık duvarlar yanıyordu. Özgürlüğü bildiği o mavi kelebekse uçup gidiyordu. Demir parmaklıklara onu yakalamak için koşsa da eller tarafından tutuldu. Yatıştırılıp uyutuldu. Uyandığında yine yazıyordu. Nazikçe ve nazenince... Bir imkansız aşkı yaşıyordu. Mutluluk nefesine menekşenin kokusunu sürünce gözlerinin ardındaki şehre yağmurlar döktü. Soğumuş kahvesinden içerek penceresinin ardına dikkat kesildi. Görmek istediklerini görmek üzere imkansız aşkın sahnesine çıktı. Nazikçe ve nazenince... Bir eski defterin satırlarını hızlıca doldurmaya başladı."
    }
]